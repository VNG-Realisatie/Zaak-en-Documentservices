---
layout: page-with-side-nav
title: ICT aanbod Zaak- en Documentservices
---
# ICT aanbod Zaak- en Documentservices

## Afspraken met leveranciers

- In het [addendum Zaak- en
  Documentservices](https://www.softwarecatalogus.nl/addenda/addendum/Zaak%20en%20documentservices)
  zijn afspraken gemaakt over implementatie van deze standaard in
  software;
- Leveranciers zijn akkoord met de afspraak om de standaard beschikbaar
  te stellen in de 1e release na 1 juli 2014 en uiterlijk 31 december
  2014.
- Leveranciers houden de actuele releaseplanning ten aanzien van deze
  standaard bij in de GEMMA Softwarecatalogus.

## Welke softwareproducten ondersteunen de standaard?

De standaard is in lijn met GEMMA en maakt gebruik van onderliggende
standaarden <span style="color:red">RGBZ 1.0</span>, [StUF-ZKN 3.10](https://vng-realisatie.github.io/StUF-ZKN/) en [CMIS 1.0](http://docs.oasis-open.org/cmis/CMIS/v1.0/cmis-spec-v1.0.html). In de [GEMMA
Softwarecatalogus](https://www.softwarecatalogus.nl/) vindt u een
overzicht van alle softwareproducten van leveranciers die zijn gekoppeld
aan de standaard Zaak-Document services 1.2.

## Wanneer voldoet een softwareproduct aan deze standaard?

Om te kunnen sturen op kwalitatief goede inbouw van standaarden en het
risico op interoperabiliteitsproblemen bij gemeenten preventief te
verkleinen heeft VNG Realisatie voor de Zaak- en Documentservices een testset
ontwikkeld. Een softwareproduct is compliant aan de Zaak- en
Documentservices 1.2 indien de voorgeschreven testen uit de testset
foutloos zijn uitgevoerd, de finale testrapportages uit het StUF
Testplatform op internet geplaatst zijn en in de
[softwarecatalogus](https://www.softwarecatalogus.nl/GEMMA) de link
opgenomen is naar deze rapportages.

## Hoe weet u welke leveranciers het koppelvlak beschikbaar hebben?

De [GEMMA Softwarecatalogus](https://www.softwarecatalogus.nl/) biedt u
in twee simpele stappen een overzicht van softwareapplicaties die de
standaard Zaak-Document Services 1.2 ondersteunen:

- Stap 1: Ga naar de [GEMMA Softwarecatalogus](https://www.softwarecatalogus.nl/), selecteer: ‘alle
  pakketten’.
- Stap 2: Kies in de linkerkolom onder de kop “standaarden”
  Zaak-Document services. Het overzicht wordt gegenereerd met alle
  softwareproducten van de verschillende leveranciers waarbij wordt
  aangegeven of de standaard in gebruik of in ontwikkeling is.

Dit overzicht is ook te bereiken via deze [directe
link](https://www.softwarecatalogus.nl/pakketten/norm_version/Zaak-%20en%20documentservices%201%252E2).

## Staat uw huidige softwareproduct niet in het overzicht?

Neem in dit geval contact op met de Softwareleverancier, of de
Gebruikersvereniging om de GEMMA Softwarecatalogus te laten actualiseren
of de standaard te laten inbouwen. De leverancier is er zelf
verantwoordelijk voor het actueel houden van de [GEMMA
Softwarecatalogus](https://www.softwarecatalogus.nl/).

## Hoe borg ik dat het koppelvlak ook daadwerkelijk wordt geleverd?

VNG Realisatie heeft de [Handreiking leverings- en acceptatievoorwaarden
ICT](./documenten/130131_Leverings_en_acceptatievoorwaarden_versie_2_Definitief.pdf)
opgesteld. Dit document biedt u een set van artikelen die u geheel of
gedeeltelijk kunt inweven in eigen inkoop- en acceptatievoorwaarden ICT.
Hiermee borgt u dat in de uitvraag expliciet wordt gevraagd om het
leveren van de standaard en het voldoen aan de compliancy.

Meer informatie hierover leest u op de pagina ICT-opdrachtgeverschap van
Operatie NUP en VNG Realisatie.

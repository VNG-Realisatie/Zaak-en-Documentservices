---
layout: page-with-side-nav
title: Zaak- en Documentservices
---
# Zaak- en Documentservices


**Actuele versie:** 1.2  
**Beheerder:**  VNG Realisatie<br/>
**Afkorting:**  StUF-ZDS

## Status en doorontwikkeling
Verschillende ontwikkelingen maken het vernieuwen van standaarden noodzakelijk 
om invulling te (blijven) geven aan de behoefte en wensen van gemeenten. 
Gemeenten, leveranciers en VNG Realisatie werken daarom aan een nieuwe
generatie standaarden voor zaakgericht werken. Zie voor de voortgang van
dit project [hier](https://vng-realisatie.github.io/gemma-zaken/). 

Ook de doorontwikkeling van de StUF standaard, de StUF sectormodellen en de StUF 
koppelvlakken waaronder de hier beschreven Zaak- en Documentservices is daarom 
stopgezet. Alleen wetswijzigingen, wijzigingen in de Logische Ontwerpen van 
Basisregistraties en gevonden fouten kunnen aanleiding zijn voor het publiceren 
van een nieuwe versie van deze standaarden. Zo wordt er voor gezorgd dat gemeenten 
hun werk kunnen blijven doen. Een toelichting op het vernieuwen van de standaarden 
is te vinden bij [API-standaarden](https://vng-realisatie.github.io/Standaarden/API-standaarden).

## Inleiding

*Bij de gemeenten zijn de decentralisaties in volle gang. Het delen van
informatie met collega’s en ketenpartners is hierbij een kritieke
succesfactor. Maar relevante informatie voor een zaak is vaak vastgelegd
op verschillende plekken binnen een gemeente, zoals in een
vergunningensysteem, WOZ-systeem of documentmanagement-systeem. Door
deze informatie op een centraal punt vast te leggen en goed te
ontsluiten, ontstaat een compleet en actueel beeld van een zaak en de
bijbehorende documenten.*  
  
Hoe krijgt u alle relevante informatie over een zaak centraal, digitaal
beschikbaar, zodat u alle betrokken afdelingen, andere ketenpartijen,
burgers en bedrijven inzicht hebben of ermee kunnen werken? De standaard
Zaak- en Document services zorgt hiervoor.

## Wat levert de standaard op?

Een gestandaardiseerd berichtenverkeer tussen de vakapplicaties voor
jeugd & onderwijs, werk & inkomen en zorg & welzijn en een centraal
zaaksysteem biedt een gemeente de volgende voordelen:

- Altijd een actueel en compleet beeld van de zaak inclusief de
  bijbehorende documenten; er ontstaat op een centrale plek binnen de
  organisatie een compleet inzicht in de situatie en status van cliënten
  waardoor cliënten beter geholpen kunnen worden;
- Minder fouten door automatisch digitaal doorgeven van gegevens; alle
  handmatige handelingen voor het overnemen van de gegevens van de
  vakapplicatie naar het zaaksysteem verdwijnen waardoor er minder
  fouten worden gemaakt en de uitvoeringskosten laag kunnen blijven;
- Efficiënt zaakgegevens ontsluiten intern en naar ketenpartners,
  burgers en bedrijven; de kwaliteit van informatieoverdracht kan beter
  gegarandeerd worden waardoor samenwerking efficiënter en effectiever
  verloopt;
- Betere kwaliteit van gegevens; de volledigheid, juistheid en
  tijdigheid van de gegevens in beide gemeentelijke applicaties kan
  verbeteren, waardoor de kwaliteit van (basis)registraties verder
  toeneemt.
- Investeringen in het maken van koppelingen zijn structureel; bij
  verandering van leverancier/applicatie hoeft niet opnieuw een
  (maatwerk)koppeling gemaakt te worden. U heeft daardoor ook meer
  vrijheid in uw softwarekeuze.

## Community voor vragen en wijzigingsverzoeken

Het kan voorkomen dat er nog onduidelijkheden zijn in de
standaard Zaak- Documentservices. Daarvoor is op Github een
[community](https://github.com/VNG-Realisatie/StUF-Standaarden/labels/Koppelvlak%20-%20ZS-DMS)
beschikbaar gesteld waar u vragen kunt stellen door een issue aan te
maken. Middels het label ‘Koppelvlak - ZS-DMS’ kunt u het issue
vervolgens aan deze standaard koppelen.

Zowel VNG Realisatie als leveranciers en gemeenten kunnen dan online
reageren op de vraag en deze beantwoorden.
